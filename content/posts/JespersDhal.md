---
title: "Jespers Dhal"
date: 2020-02-16T19:45:00+01:00
draft: false
---
# Ingredienser:

	Olie til stegning
	1 Gul Habanero Chili (en af dem med citrus smag)
	1/2-1 glas Thai Yellow Curry Paste (Blue dragon)
	Vegetariske Glutenfri "kødboller" (kan købes i stort set alle supermarkeder)
	1 Bundt forårsløg

	1 ds kokosmælk
	2 dl vand
	1 Rød peber
	1 Grønsagsboullion terning
	1/2 spsk sukker
	Salt
	1 ds bambusskud (hæld væden fra)
	2 spsk Hvid balsamico
	1 1/2 dl røde linser

# Fremgangsmåde:

* Skær forårsløgene og rød peber i mundette stykker, chilien i så fine stykker som muligt.
* Steg chili, karry pasta, "kødboller" og  forårsløg ved mellem høj varme i kort tid.
* Tilsæt balsamico - og kog det af.
* Sæt temperaturen ned.
* Tilsæt de resterende ingredienser
* sæt temperaturen yderligere ned når det er kommet i kog
* Lad det simre i en times tid - linserne tykner den
* Server med ris.


# Historie

Jeg ved ikke om denne ret egentlig kan kaldes en Dhal, jeg lavede den bare af tilfældige ingredienser og opdagede først bagefter at jeg havde kreeret en fantastisk velsmagende Dhal :) Det vigtigste element i retten er citrus smagen fra den gule chili.

Retten kan varieres i det uendelige efter smag og hvad man har. Yderligere krydderier f.eks spidskommen, ingefær, kanel. Kikærter istedet for vege kødboller. Grønne linser udover de røde linser, løg istedet for forårsløg etc.

Det er en af de retter der smager endnu bedre som en rest fra fryseren.